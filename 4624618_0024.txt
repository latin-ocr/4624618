--16 -

De Domitii vita, studiis. moribus.

Nemauso, urbe Galliae, oriundus ι) admodum iuvenis Romam videtur
migrasse, ut hac in urbe munere oratoris fungeretur. Recens, ut Tacitus
narrat 2), praetura Claudiae Pulchrae accusatae crimen impudicitiae, adulterum
Furnium, veneficium in Principem et devotiones obiectabat. Quae caussa
Lentulo Gaetulico, C. Calvisio Coss. (anno 26 p. Ch.) acta statim Afro haud
parvam comparavit celebritatem. Pulchra enim et Furnius damnati sunt, Afer
autem primoribusforatorum additus, divulgato ingenio et secuta asseveratione
Caesaris, qua suo iure disertum eum appellavit. Anno insequente pari, ut
videtur, felicitate, Publio Dolabella socio, Varum Quinctilium corripuit, Caesari
propinquum, Claudiae Pulchrae filium 3). Deinde et capessendis accusationibus,
et reos tutando prospera eum fuisse fama cum Tacito testatur Quintilianus, qui
omnium, quos cognoscere sibi contigisset, oratorum summum eum iudicavit ⁴).
Summam vcro gloriam adeptus est circa annum 45, quo anno oratorem cla-
rum habitum eum esse Hieronymus l. c. scriptum reliquit. Auctor quoque
dialogi de oratoribus dignitate eum vitae et perpetuitate samae usum esse nar-
rat, parum eum recessisse a Cicerone aut Asinio ratus ⁵); et re vera veterum
oratorum non par quidem, sed aemulus tamen fuisse videtur. Quo factum
est, censeo, ut dignitas eius post Senecae veterum contemtoris reditum in ur-
bem studiorum non miuus, quam senectutis culpa valde imminueretur.

Characterem cius e Quintiliani potissimum institutione novimus. ln
universum ei tribuit maturitatem 6). Ingeniosam porro eius urbanitatem laudat
et acutam in respondendo ⁷), et venustam in lusu verborum 8). Eandem iro-
niae quoque salibus condire sciebat 9), nec minus uti genere illo decipiendi
opinionem, aut dicta aliter intelligendi, quac sunt in omni hac risus com-
movendi materia vel venustissima 1θ). Simulationem quoque et dissimulationem,
circa quas plurimus est risus, bene adhibebat in suis orationibus ΙΙ). ln nar·

Ι) Hieron. in Eusebii chron. 01. 205, 4.

2) Tac. ann. 4, 52. 3) Tac. ann. 4, 66.

4) Tac. ann. 4, 5¹2. Quint. 12, ll, 3. Orationum quas habuit praeter memoratas nominatim tres
mihi innotuerunt, pro Domitilla Quint. 8, 5, 16. 9, 2, 2⁰. 3, 66. 4, 31. pro Laelia Quint.
9, 4, 31. pro Taurinis Charis. p. 118.

5) Λυσι. dial. c. 13.15. Cf. Quint. 10, l, 118.

6) lust. orat. 12, 10, 11. 7) Inst. orat. 6, 3, 32.

8) lnst. orat. 6, 3, 54. 9) inst. orat. 6, 3, 68.

10) Inst. orat. 6, 3, St. lt) Inst. orat. 6, 3, 81. 85. 92.

