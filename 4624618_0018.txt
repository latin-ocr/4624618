—10—

ipse Quintilianus sese profitetur et Plinius in epistolarum libro secundo ²3).
'Quintiliano puero ut Passieni sic eius quoque insignis pro Voluseno Catulo
oratio ferebatur 24), Adulescentulus senem eum coluit Quintilianus, ut non
lecta tantum huic sint scripta viri docti, sed pleraque ex ipso cognita ²⁵). Iu·
venis verba quaedam ex illo excepit, qui interroganti, quem Homero cre·
deret maxime accedere » Secundus, inquit, est Virgilius, propior tamen primo,
quam tertio ε 2⁶). Cognovit eum senem quidem , sed dicendi facultate plurimum
valentem 27). Sed vidit quoque summum illum oratorem valde senem quotidie
aliquid ex ea, quam meruerat, auctoritate perdentem, ut agente illo, quem
principem fuisse quondam fori non erat dubium, alii, quod indignum videatur,
riderent, alii erubescerent. Et ipse Quintilianus confiteri non dubitat, dicta
eius non mala quidem, sed minora tamen fuisse tum ²8). Mortuus autem est
Domitius Afer anno 60, ‘C. Vipstano, C. Fonteio Capitone Coss. 2⁹). Quid
igitur iude colligamus? Illud sine dubio, tempus, quo adolescentulum sese
dicendum putavit Quintilianus, i. e. annum aetatis decimum quartum aut quin·
tum, propius fuisse anno 50, quam 60. Minus enim temporis spatium esse
non potest inter senem et valde senem, inter summum florem et hominum
sive contemtum, sive miserationem, inter adolescentulum denique admirantem
et eum, qui suo iudicio fretus confitetur, non malas quidem, sed minores
tamen praestantissimi praeceptoris esse orationes.

Quae quum ita sint recte nobis videmur existimare, Quintilianum
circa annum 58, ante tamen potiuS, quam post natum esse. Sic enim bene
omnia conveniunt. Puer ad claram tunc Passieni orationem Domitiique pro
Voluseno animum poterat advertere, admodum iuvenis Senecae disputationibus
quibusdam interesse, iuvenis verba Domitii excipere, adolescens accusato-
rem Cossutiani audire, denique adolescentulus Domitium senem quidem,
sed eloquentia satis pollentem colere, eundem valde senem gradu suo deiectum
dolere. Contra ea qui cum Dodwello annum 42 Quintiliani natalem habet,
variis tenetur difficultatibus. Etenim, ut cetera negligam, Passieni orationem

Quintilianus non audire modo, scd ne spectare quidem potuisset, utpote 5-6
demum annos natus. Et revera Dodwellus id negat contra apertum loci Quin-

tilianei sensum. Senectus autem Domitii eiusdemque extrema senectus arctio-

 

23) Plin- epp. 2, 14. 24) Inst- orat. 10, 1, 24.
25) lust. orat. 5, 7, 7. 26) Inst. orat. 1⁰, 1, 86.
27) lnst. orat. 10, t, 118. 28) Inst. orat. 12, 11, 3.
29) Tac. ann. 14, 19.

