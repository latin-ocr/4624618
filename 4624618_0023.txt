-15-

animi mei coniectura colligere possum, contenderim. ι Et alio loco ⁷) de iis,
qui elementa tradebant artis rhetoricae, »Solebant praeceptores mei neque in·
utili et nobis etiam iucundo genere exercitationis praeparare nos coniecturalibus
caussis, quum quaerere atque exequi iuberent, cur armata apud Lace·
daemonios venus, et quid ita crederetur Cupido puer ac volucer
et sagittis ac face armatus, et similia; in quibus scrutabamur voluntatem,
cuius in controversiis frequens quaestio est. ι

Nec vero contentus fuit una hac sive provinciali, sive domestica disci·
plina, sed ut apud maiores iuvenis ille, qui foro et eloquentiae parabatur,
- imbutus iam domestica disciplina, refertus honestis studiis deducebatur a patre
vel a propinquis ad eum oratorem, qui principem locum in civitate obtinebat:
hunc sectari, hunc prosequi, huius omuibus dictionibus interesse, sive in iu-
diciis, sive in concionibus adsuescebat3 et quamquam unum sequeretur, tamen
omnes eiusdem aetatis patronos in plurimis et caussis et iudiciis cognoscebat 8):
ita Quintilianus, quum domi a patre ceterisque praeceptoribus leges artis ora-
toriae percepisset simulque declamationibus sese exercuisset, et in foro et in
circulis celeberrimorum tunc virorum orationes ·et disputationes audivit, ut
exempla eorum aut sequeretur, aut fugeret, si qui ab honestatis veraeque artis
studio deficiebant. In numero eorum habendi sunt maxime lunius Bassus 9),
L. Annaeus Seneca, Iulius Africanus, Crispus Vibius, M. Galeolus Trachalus,
lulius Secundus l⁰), Servilius Nonianus Π), quem diu foro, mox tradendis
rebus Romanis celebrem Tacitus refert 12), prae ceteris autem Domitius ille
Afer, cuius iam saepe mentio est facta. Hunc enim non iuvenis modo
coluit, sed per totam vitam adeo admiratus est, ut in veterum numero eum
locare non dubitaret 1³), dicta autem eius ceteris iam derisui facti non mala,
sed minora tantum iudicaret pietate ductus 14). Ex omnibus, qui de eo apud
‘Quintilianum sunt, locis manifestum est, neminem alium plus valuisse ad
huius facultatem· dicendi excolendam. Quapropter alienum es'se a nostro pro—
posito non videtur, si quasi per excursum Domitii vitam dicendique rationem

quam brevissime fieri potest explicare conamur.

⁷) lust. orat. 2, 4, 26.

8) Auct. dial. de oratt. c. 34. cf. Quint. 10, 5, 19.

9) Inst. orat. 6, 3, 27. 10) lust. orat. 12, 10, 11.

11) lust. orat. lo, 1, 102. ’

12) Tac. ann. 14, 19. Dodwellus falso hunc quoque praeceptorem Quintiliani appellat (§.9). Quin-
tilianus vero nihil dicit, nisi eum a se esse auditum.

13) lust. orat. 10, 1, 118. 14) lust. orat. 12, 11, 3.

