-28—

prooemio libri sexti suae quoque voluptati se studuisse confitetur3 filio enim
hanc optimam partem hereditatis se putavisse relicturum, ut, si se fata inter-
cepissent, praeceptore tamen patre uteretur. Quam ob caussam quis mirabitur,
omnes ingenii facultates, omnem diligentiam operi traditas esse a Quintiliano?
Non scribendi ardore, non vana gloriae cupiditate, non alia quadam ratione
indigna commotus est, sed iis rebus, quae summae recte habentur inter ho-
mines, iuvenum bonorum utilitate, Familiarium precibuS, filii amore, studio
denique veritatis. Amorem literarum, quo flagrabat, totum, totam vitae usus-
que longi experientiam, totam denique doctrinam ex innumeris utriusque lin·
guae scriptoribus comparatam 8) ἰη illo opere velut in thesauro deposuit. In
institutione oratoria ipsum Quintilianum habemus, nulla eius parte praeter ter·
renas, ut ita dicam, neglecta3 quo factum est, ut ante scriptam hanc non-
nullos libros tanquam partes sui emitteret, post autem, quum se totum quasi
dedisset posteris nihilque eius superesset, nullum ederet.

Dicavit opus suum Marcello Victorio, cum amicissimo, tum eximio
literarum amore flagranti. Nec vero propter haec modo dignissimum eum
hoc mutuae caritatis pignore iudicavit, sed quod ex eius maxime voluntate ad
scribendum se accinxerat et erudiendo eius filio non inutiles fore libri vide-
bantur 9). Quis fuerit iste Marcellus, e Statio cognosces, qui et ipse quartum
Silvarum librum ei dedicavit praefatione pedestri et quartam eius libri episto·
lam ad eum scripsit. Clarus fuit eloquentiae forensis laude, gratiosus apud
Domitianum magnisque rebus gerendiS, etiam bellicis, paratus.

Quando libri de institutione oratoria scripti sint.

Tempus, quo libri de institutione oratoria scripti sunt, satis accurate
potest definiri. Primum igitur illud teneamus, eos ante annum 80 scriptos esse
non posse. Namque post abdicatum demum praecipiendi munus ad scriben-
dum se accinxit QuintilianuS‚ antea tot negotiis districtus, ut ne actionibus
quidem in publicum emittendis otium haberet. Sed ne mox quidem post mu-
nus abdicatum scripsit3 quod praecipue quidem ex ipsius verbis colligimus

8) Paulo plus quam biennium legendis auctoribus, qui sunt innumerabiles, datum est. - vid. epist.
ad Tryph. init.

9) Inst. orat. Ι, prooem. 6. cs. 6, prooem. l. Filio Marcelli ex optimi codicis (Amb. 1.) lectione
nomen est Getae. Statius in Silvis 4, 4 Gallum eum nominat, iuvenem patri valde dilectum
ingeniique eximii.

