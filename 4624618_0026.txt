..18-

more et maiorum et suae aetatis cum iuvenibus habitis, quaecunque ad rhe-
toricen et grammaticen pertinebant, diligenter videtur tractasse. Namque quid
de testibus senserit, etiam ab ipso sibi cognita esse Quintilianus narrat loco
proxime citato 3 idemque iuvenis excepit eius iudicium de Virgilio post Home-
rum secundo 23), de quibus rebus grammaticos disserere solitos esse apud
eundem Quintilianum legimus ²4). Atque mihi quidem persuasum est, Afrum
etiam inter illos esse senes doctissimos, quos sibi dixisse Quintilianus refert,
nomina Graeca, ut Atreus, acuta prima pronuncianda esse, ut secunda gravis
esset 2⁵). Interea ex his, qnae dixi, si quis suspicari velit, Afrum modo
rhetorum adolescentulis, ut declamando exercerentur, scholas aperuisse, ve·
reor ne magnopere fallatur. Tale enim munus virum consularem non decuit.
lmo vero domi iuvenes sui studiosos docuit vel sermocinando, vel interdum
etiam orantibus praeeundo, eamque ipsam ob caussam Quintilianus eius non
discipulus appellatur, sed vel auditor, vel assectator. ’

Restat ut de moribus incliti illius oratoris pauca disseram. Tacitus
locis iam supra citatis eum prosperiore ait fuisse eloquentiae quam morum
fama5 et diu egentem parto nuper — nimirum quum Claudiam Pulchram vi·
cisset — praemio male usum plura ad flagitia accinctum esse. Contra a
Quintiliano tam diligenter cultus est et observatus, ut non dubitem Taciti
iudicium asperius vel etiam iniustum existimare. Quid enim? an putas, qni
oratorem perfectum nisi virum bonum esse non posse professus est non se-
1nel2⁶)‚ ab eodem virum male moratum non dico laudari, sed optimum suae
aetatis oratorem praedicari potuisse? lllud unum ei vitio vertit, quod maluit
delicere, quam desinere 2⁷).· Atque hac in re cum Tacito bene convenit, qui
quum modicum eum dignationis appellet et quoquo facinore properum clare-
scere 23), nimiam utique cupiditatem gloriae vituperat, qua incitatus vel in-
nocentes persecutus sit. Asperitas autem, qua numero civium excidisse apud
Plinium narratur, quem socium etiam in liberis habuerat, moribus exci-
tata videtur illius, cuius hona proscribenda curavit, atque satis vitium illud,
si erat vitium, emendavit pietate, qua filios eius testamento heredes suos re-
liquit ²9).

ls igitur vir permultum ad doctrinam Quintiliani valuit, qui quamvis

23) lust. orat. 10, l ‚ 86. 24) Inst. orat. 1, 4, 2 sqq.
25) lust. orat. 1, 5, 24. 26) inst. orat. 1, prooem. 9. 12, 1, Ι. 1, 15, 1.
27) Inst. orat. 12, 11, 3. 28) Tac. ann. 4, 52.

29) Plin. epp. 8, 18.

