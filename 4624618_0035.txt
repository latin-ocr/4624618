—27-

institutione inde allegatos ⁵). Deinde autem composuit duodecim, quos adhuc
tenemus, libros de institutione oratoria, opus praeclarum, literarum omnium,
non unius modo aetatis decus. Tantum enim aberat, ut vulgarem viam in-
gressus aliorum demum vestigiis insisteret, qui artem orandi literis tradituri
ita exordiebantur, quasi perfectis omni alio genere doctrinae summam inde
eloquentiae manum imponerent, ut nova ac pleniore simul inita ratione libros
snos ab ipsis discendi velut incunabulis per omnes, quae modo aliquid oratori
futuro conferrent, artes ad summam eius operis perduceret ⁶). Si verum est,
quod fere censent viri docti, orandi artem omnium literarum summam illa
aetate habitam esse, librum Quintiliani encyclopaediam paedagogicam pro ra-
tione illorum temporum satis absolutam recte nominabimus. Sed illuc redea-
mus veram libri indolem alio tempore exposituri.

Scribendae institutionis ansam dederunt familiarium maxime postulatio-
nes, qui ex diversis priorum opinionibus et quibusdam ctiam inter se contra·
riis quas sibi eligerent nescii Quintiliano, si non inveniendi nova, at certe
iudicandi de veteribus iniungere laborem non iniuste sibi videbantur. Diu
quidem reluctatus erat, quod auctores utriusque linguae clarissimi multa de
ratione dicendi diligenter scripta reliquissent posteris3 sed frustra reluctatus
erat, quum magis etiam deprecatione animos eorum accenderet. Sed quum
victus tandem esset non tam praestandi, ut ait, quod exigebatur fiducia,
quam negandi verecundia, plus quam imponebatur oneris sponte suscepit.
Praeterea illud quoque ad scribendum ¹eum perduxit, quod duo iam sub no·
mine eius libri ferebantur artis rhetoricae, neque editi ab eo, neque in hoc
comparati. Namque alterum, sermonem per biduum habitum, pueri, quibus
id praestabatur, exeeperant3 alterum pluribus sane diebus, quantum scribendo
consequi potuerant, interceptum bini iuvenes, sed nimium amantes eius, te·
met-ario editionis honore vulgaverant. Ne quis igitur falsam de se conciperet
opinionem, ipse libros snos edidit, qui eadem aliqua, multa mutata, plurima
adiecta, omnia vero compositiora et pro viribus elaborata continerent ⁷).' In

 

5) V. Inst. orat. 6, prooem. 3. 8, 6, 76, quibus addendi videntur 2, 4, 42. 5, 12, 23. ln utro-
que enim loco alium suum laudat librum3 alium vero ante institutionem oratoriam non ediderat.
cs. 8, 3, 58. Tertius denique haud dubie huc pertinet locus 2, 10. 3, quamquam libri mentio
non fit. At sententia eius, inter praecipuas, quae corrupissent eloquentiam, caussas licentiam
atque inscitiam declamantium fuisse, ea est, ut in libro de caussis corruptae eloquentiae abesse
non potuerit.

6) Inst. orat. 1, prooem 3 sqq.
7) Vid. de his omnibus prooemium libri primi totiusque simul operis §. 1 -8,

4.

