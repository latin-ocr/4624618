-52-

neptis Vespasiani, alterius Domitillae, sororis Domitiani et ignoti mariti filiae,
ex Dione praesertim novimus et Suetonio atque nostro 22). Flavium autem
Clementem Domitianus repente ex tenuissima suspicione tantum non in ipso eius
consulatu interemit. Quod anno 96 ineunte factum verisimile est3 anno enim 95
Flavius Clemens consul suit, et Suetonius narrat, Domitianum, qui anno 96
exeunte regno vitaque pulsus est 23), inde maturasse sibi exitium. Antea ta-
men, ut idem Suetonius narrat, filios eius etiam tum parvulos successores
palam &stinaverat et, abolito priore nomine, alterum Vespasianum appellari ius-
serat, alterum Domitianum3 nec salli videmur sactum id rati aliquot annis
ante patrem occisum. Quamvis enim crudelissimus fuerit Domitianus, eo tamen
furoris non videtur progressus esse, ut eiusdem hominis et amicissimus et ini-
micissimus esset eodem tempore. Eo facilius ad istam opinionem perducimur,
quod Suetonius narrat, filios Clementis adhuc parvulos fuisse, quum succes·
sores a Domitiano destinarentur. His enim verbis laxe modo cum necis me-
moria coniunctis videtur indicare voluisse, inter hanc et puerorum adoptionem
aliquod interfuisse spatium. Sed ne adoptaverat quidem Domitianus nepotes
sororis suae eo tempore, quo Quintiliani curae traditi sunt. Neque enim Do-
mitiani-filios adoptivos Quintilianus eos appellat, neque nomina iis tribuit post
adoptionem accepta, verum, id quod post adoptionem non debebat facere,
sororis Domitiani nepotes eos nuncupat. Quae quum ita sint non vercor, ne
quis conicetur-andi cupiditatem vitio mihi vertat existimanti, annis fere octo
ante necem Clementis, anno igitur 87 Quintilianum et pueros istos curandos
accepisse, et librum quartum institutionis oratoriae composuisse. Ratio enim
proposita, licet minus valeat sua vi probandi, — quis enim neget, id, quod
nos anno 87 factum censuimus, uno anno vel duobus ante vel post fieri po-
tuisse? — cum ceteris tamen connexa et ipsa fit gravissima et harum fidem auget.

Restat, ut de tertia caussa disseram, quae non solum id praestabit, quod
proximum est, sed alias simul res in vita Quintiliani dignas memoria explanabit.
Desumpta ea est ex Hieronymi chronicorum Eusebianorum interpretatione, qui ad
annum quartum Ol. 217, post Ch. n. 89, imperii Domitiani 8 »Quintilianus‚
ait, ex Hispania Calagurritanus primus Romae publicam scholam et salarium

 

 

22¹ Dio. 67, 12, 1-1. Suet. nom. 15. Quint. 4, prooem. 2. cs. Anton. Ι. c. §. 246. Philostratus
in vita Apollonii Ι. 8. falso uxorem Clementis Domitiani dicit sororem. Haec enim Vespasiano
patre adhuc privato mortua est. V. Suet. Vesp. 3. Itaque non potuit, id quod Dio de uxore
Clementis narrat, in Pandateriam insulam relegari a Domitiano.

23> Suet. Dom. 17.

