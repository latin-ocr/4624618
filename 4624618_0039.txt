-51—

possit hoc fere modo. Constat enim, Quintilianum, ut scriptores illius aetatis
tantum non omnes, Domitianum vehementer esse adulatum. Deum illum,
quamquam ex edicto principis 1⁷), appellat 18), pietatem eius morumque sancti·
tatem quam maxime laudat ι9), in numero poetarum insignem eum atque ut
in omnibus, ita in eloquentia quoque eminentissimum praedicat ²⁰), res tamen
gestas altius etiam tollit laudibus, quam literas atque eruditionem3 ne multa,
quotiescunque per occasionem fieri potnit, principis gloriae dedit operam· lam
vero philosophos quoque urbe extrusit Domitianus, quibus noster perpetuo
obtrectavit cum propter neglectionem reipublicae, tum quia non virtute ac stu-
diis laborarent, ut haberentur philosophi, sed vultum ct tristitiam et dissen-
tientem a ceteris habitum pessimis moribus praetenderent ²l). Anne putaS,
id casu quodam Quintilianum neglexisse, rerum a Domitiano gestarum alias
haud immemorem? Certe occasio , ne dicam necessitas memorandi fre—
quenter adfuit, et ubi summam tunc philosophorum perversitatem in totum
perstrinxit, et vel maxime in capite decimo sexto libri secundi, ubi iis, qui
in artem rhetoricam invehi solebant atque exempli gratia nunc enumerabant,
qui perniciosa non singulis tantum, sed rebus etiam publicis nsi eloquentia
turbassent civitatium status vel evertissent, nunc Lacedaemoniorum civitate
expulsam eam aiebant, defensurus opposuit, rebus utilissimis quibusque
et optimis homines male uti, eo tamen ipsas non evadere malas3 sic in iis,
qui philosophorum nomine male uterentur, gravissima nonnunquam deprehendi
flagitia, ipsa philosophia dignitatem suam atque integritatem retinente. Quid?
quod memorata philosophorum expulsione non solum gratiam sibi apud prin-
cipem, sed auctoritatem quoque publicam suae de philosophis opinioni para-
visset. Cui enim de re principi probata tune quidem non persuadebat? lta-
que certius est, quam verisimilius, libros de institutione oratoria scriptos esse
ante expulsos philosophos. Quamquam illud haud negaverim, Domitiani in
philosophos odium Quintiliano, quum scriberet, iam fuisse cognitum.

Ad alteram transeamus caussam. ln prooemio libri quarti Quintilianus
novam ait dilgentiae caussam et altiorem sollicitudinem, quale iudicium homi-
num emereretur, sihi accessisse, quum Domitianus Augustus sororis suae ne-
potum sibi delegasset curam. Hos Flavii Clementis filios fuisse et Domitillae,

 

17) Hieron. in Euseb. chron. ad ol. 216, 2.

18) lust. orat. 4, prooem. 5. 19) Inst. orat. 4, prooem. 3·
20) Inst- orat. 4, prooem. 3. 10, 1, 91. 21) inst· orat. 12. 2, 6 sq. 1, prooem. 15.

