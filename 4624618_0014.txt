„6—

enim aiunt Quintilianus concepit, quod Lucii pater Μ. Annaeus Seneca , rhetor,
patrem eius fere pro nihilo habuerat. Sed haec argumentatio longissime est
petita et moribus Quintiliani integerrimis parum consona. Quo accedit, ut
ipse Quintilianus prorsus aliam odii caussam apertis verbis nobis indicarit 30).
Scilicet non virum odio persecutus est, sed corruptum cius et omnibus vitiis
fractum dicendi genus· lmo vero magnasjn eo virtutes, ingenium facile et
copiosum, plurimum studii, multam rerum cognitionem praedicare non dubi-
tavit, nec omnino eum conatus est excutere, sed, quum ipse homines ad
severius antiquorum dicendi genus revocaret, potioribus enm, quos uon desti-
terat incessere, praeferri noluit. Num vero recte censuit Spaldingius? Haec
quaeso cogita. Μ. Annaeus Seneca scripsit controversiarum libros Tiberio
imperante, qui mortuus est anno 57 p. Ch. n. 31). ln iis autem Quintiliani
istius mentionem fecit ut mortui, »nam transeo, inquit, illos, quorum fama
cum'ipsis extincta est. « Ergo ille pater esse non potuit Quintiliani nostri,
qui, ut mox videbimus, mortuo demum Tiberio natus est 32). Quae eum ita
sint, missis coniiciendi artificiis, sine fraude fateamur, nos certi nihil nec de
patre, nec de avo Quintiliani compertum habere, inclinari autem in eornm sen·

tentiam, qui patrem a viro ignobili apud Senecam discretum rhetorem esse
existimant 33).

Quo anno Quintilianus natus sit.

Natalis Quintiliani annus licet nusquam memoretur verbis disertis, si
non ad annum, at certe satis accurate quatuor locis oratoriae institutionis ad-
iuvantibus potest definiri. ln primo eorum ¹) Quintilianus »Et Pollio, inquit,
noster et Messala defenderunt eosdem, ct nobis pueris insignes pro Voluseno
Catulo Domitii Afri, Crispi Passieni, Decimi Laelii orationes ferebantur. ι Puer
igitur suit Quintilianus eo tempore, quo oratio Crispi Passieni in ore versa-
batur hominum. Illud quoque indicasse videtur, se nou audisse quidem ora-

30) Inst. orat. 10, 2, 125 sqq.

31) Bernhardy l. c. p. 308.

32) Miror Westermannum quoque Ι. c. §.8st n.2. hanc temporum rationem neglexisse. Nam Spal-
dingium secutus iudicat, hominem istum Quintiliani nostri avum esse non posse, sed patrem
posse.

33) Etiam illa quaestio, num quis eorum auctor sit declamationum, quae vulgo sub nomine Μ.
FabiiQuintiliani circumferuntur, vix ad liquidum unquam perducetur. V. western. 1. αξ. 8⁰, 28.

Ι) lust. orat. 10, 1. 24.

