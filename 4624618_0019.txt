—11-

ribus circumscriberentur cancellis. Oporteret enim anno 56 vel 57 eum
senem, anno 58 vel 59 valde senem fuisse, illo floruisse, hoc omni *honore pri·
vatum hominum vel derisum sustinuisse. Quod fieri tam celeriter nou solet.

De patria numanam.

In qua urbe natus sit Quintilianus, inter viros doctos lis est3 pars
enim Romanum eum existimant, alii Calagurritanum. Atque hi quidem, quum
ipse Quintilianus nihil de ea re scriptum reliquerit l), auctores sequuntur Au-
sonium, qui in commemoratione professorum Burdigalensium, postquam Mi-
nervium oratorem alterum togae rhetoricae Quintilianum appellavit, sic pergit
vs. 7: .

Adferat usque licet Fabium Calagurris alumnum,

Non sit Burdigalae dum cathedra inserior3
praeter eum Hieronymum in Eusebii chronico ad 01. 216, 4, Quintilianum
ex Hispania Calagurritanum dicentem 2) eandemque sententiam tuentem in libro
adversus vigilantium scripto, ubi haec fere verba leguntur: ι Iste caupo
Calagurritanus et iu perversum propter nomen viculi mutus Quintilianus miscet
aquam vino ι 3).

Contra ea vitae, quam viri docti libris Quintiliani de oratoria institu-
tione praemiserunt, auctor incertus 4) libris temporum — Hieronymum sine
dubio intelligit vel Cassiodorum — fidem negans habendam Romae eum
natum esse confirmat. Quam opinionem testimonio *veram reddere conatur
Martialis. Is enim, inquit, Calagurritani agri alumnus, quum Hiberos me·
moria dignos suis epigrammatis inserat ⁵), nullam de Quintiliano mentionem
facit, sed eum separatim cum veneratione nominat:

Quintiliane vagae moderator summe iuventae,

Gloria Romanae Quintiliane togae ⁶).

1) Gessner l. c. praef. §. 3. Illud, inquit, nondum observavi et nescio an alius quisquam, quod
volaterranus ait L. 19 pr. , Quintilianum Hispanos suos provinciales appellare.

2) Ex hoc loco Aur. Cassiodorus sua habuisse videtur. idem Quintilianum ex Hispania oriundum
affirmans in chronico, Silvano et Prisco Coss>

3) Cf. Wesseling ad Anton. itiner. p. 457 sq.
4) Antonius l. c. n. 2. suspicatur auctorem illius vitae esse Omnibonum Leonicenum vicentinum,

Quintiliani ab anno 1471 illustratorem; alii Vallae eam tribuunt.
5) Animo eius obversatur epigramma Ι, 62 ad Licinianum scriptum.
6) Mart. epig. 2, 90.

