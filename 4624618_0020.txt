..12-

At vero non id agit poeta, ut omnium scriptorum ex Hispania oriundorum
laudes efferat, sed viam modo paraturus ad Liciniani suamque gloriam ab lta·
lis quibusdam scriptoribus claris Virgilio, Livio, ovidio incipit, tum Hispa-
norum nonnullorum mentionem facit, denique Liciniani suique ipsius ⁷).
Praeterea Quintilianus non scribendo laudes sibi paraverat eo tempore, quo
Martialis epigramma istud scripsit, sed orando et docend03 quod ipse poeta
testatur moderatorem iuventae summum gloriamque togae Romanae enm
compellans. Mores quoque Quintiliani summopere candidos laudat in eiusdem
carminis versu tertio, quamquam circuitione quadam, dicens

Vivere quod propero pauper, nec inutilis annis,

Da veniam,
sed nullo loco eius scripta. Quamobrem mirandum non est, si inter scriptores
illius epigrammatis locum non accepit3 ne poterat quidem in eorum numero
laudari. Cetera argumenta , quae idem auctor ex auditione Domitii et Senecae
Romanoque avi et patris munere rhetorico in auxilium arcessivit, aut supra
iam refutata sunt, aut refutatione propter manifestam inanitatem non digna.
Nec magis Trebellio Pollione moveor Quintilianum declamatorem Romani ge—
neris acutissimum praedicante 8). Etenim persuasum mihi est, Romanos hic
oppositos esse non provincialibus, sed Graecis 9).

Fidem ergo Anonymo abrogandam, contra Ausonio et Hieronymo prae·
standam putamus. Sed quaeritur, de qua Calagurri cogitandum sit. Plinius
enim duas huius nominis urbes in Hispania novit, quum de Calagurritanis
commemoraverit· et qui Nasciei ¹⁰) et qui Fibularenses cognominarentur ¹¹).
Quarum hacc ad Iberum sita hodie exstat, Calahorra nomine, altera autem,
liaerens scopulis, ut Ausonius.> dicit 12), montes videtur Pyrenaeos attigisse.
Antonius cum Zurita, utra earum patria Quintiliani habenda sit, in suspenso
relinquunt3 ceteri, quos videsis apud Antonium Fibulariae decus illud attri-
buunt, quia notior ea sit et superstes. Nec ego quidquam decreverim3 sed
dubium esse non videtur, quin Antonius de sola Nassica cogitaverit et practer
haerentem illam scopulis alius ne notitiam quidem habuerit.

7) Αηῑοη. l. c. §- 239 putat, Quintiliani mentionem factam non esse, quia Martialis poetas modo
enumerare voluerit3 quod, quum Livius quoque Senecaeque facundi commemorentur, non facile
quisquam dabit.

8) Trebell. ΡοΙΙ. in trig. tyr. 3. 9) Cf. Bayle Ι. c. n. E.

10) Ex nummo Hieronymus anita in notis ad itinerarium Antonini p. 539 probat, non Nascici, sed
Nassici legendum esse.

ll) Plin. Hist. nat. 3, 3. 12) Auson. ep. 25, 5⁷.

